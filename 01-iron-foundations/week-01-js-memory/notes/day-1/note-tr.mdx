**Şimdi arkadaşlar belleklerin yaşam döngüsü ve veri tipleri ile başlayalım.**

Öncellikle stack ve heap'in ne olduğunu ve mimari farklarının ne olduğunu anlamamız gerekiyor. Aşağıda özet olarak tekrar vereceğim fakat burada javascriptten'de bağımsız olarak öğrenmekte fayda var. 


### Bölüm 1

Javascriptte ve diğer bir çok dilde de aynı şekilde bellek yönetimi arka planda 3 aşamalı bir döngü ile çalışır.

1. **Allocation** yani "Yer Ayırma": Değişken tanımladığımız zaman JS Motoru bellekte yer ayırır.
2. **Use** yani "Kullanım": Değişkeni okuduğumuz ve değiştirdiğimiz aşama.
3. **Release** yani "Serbest Bırakma": Artık o veriye ihtiyaç kalmadığında belleğin temizlenmesi. (Garbage collection buraya giriyor ama ileride inceleyeceğiz bu durumu.)

#### Stack ve Heap kavramları:

##### 1. Stack (Yığın) Bellek:
- Çok hızlıdır, düzenlidir fakat boyutu sınırlıdır. 
- Primitive yani ilkel veri tiplerini saklar. 
**(Number, String, Boolean, null, undefined, Symbol, BigInt)**
- Buradaki veriler **değer (value)** olarak saklanır. Bir değişkeni diğerine eşitlediğinde, fotokopi çeker gibi değerin kopyasını oluşturur. Birini değiştirmek diğerini etkilemez. 

##### 2. Heap (Küme) Bellek:
- Büyük, dağınık bir depo aslında. Dinamik olarak büyüyebilir ama erişimi Stack'e göre bir tık daha yavaştır. 
- Reference (Referans) tipleri saklar. **(Yani nesneleri saklar: Object, Array, Function)**
- Değişkenin kendisi (ismi) Stack'te durur ama değeri Heap'teki adresi yani referansı gösterir. Bir değişkeni diğerine eşitlediğinde evin anahtarını kopyalamış gibi olursun. İkisi de aynı evi açarlar.

(lab/1'in altıntaki kodları inceleyin. F12 -> Konsola gidin ve sonuçları da inceleyin.)


---


### Bölüm 2
C veya C++ dillerde oluşturduğun bir veriyi işin bitince manuel olarak silmen gerekiyor. Silmezsen bilgisayarın RAM'i doluyor ve program çöküyor.

Javascriptte ise **Garbage Collector (GC)** adında bir mekanizma var. Arka planda çalışan bir temizleyici aslında bu. Sürekli belleği izliyor ve ihtiyaç olmayan verileri siliyor. 

**Pekii arkadaşlar ihtiyaç olup olmadığına nasıl karar veriyor?**

#### Ana Kural: **Reachability (Ulaşılabilirlik)**
GC'nin tek ve çok basit bir kriteri var. Ben bu veriye kök dizinden (biz kök dizine **root** diyoruz.) ulaşabiliyor muyum?

1. Roots (Kökler): Global değişkenler (window gibi) veya şuan çalışan fonksiyonun yerel değişkenleri kök kabul ediliyor. Bunlar silinmezler. 

2. Referanslar: Eğer bir kök, bir objeyi tutuyorsa (referans oluyorsa yani :)) o obje **ulaşılabilir**'dir ve silinmez.

3. Kopuk bağlar: Eğer bir objeye giden tüm yollar (referanslar) kesilirse, o obje **ÇÖP (Garbage)** olur.

Peki nasıl siliyor? 

#### Algoritmanın adı: Mark-and-Sweep (İşaretle ve Süpür)
Modern tarayıcıların çoğu bu algoritmayı kullanıyorlar. En basit haliyle şöyle çalışıyor.

1. Mark (İşaretle): GC, köklerden başlıyor ve ulaşabildiği her objeyi canlı olarak işaretliyor. 

2. Sweep (Süpür): İşaretlenmemiş olan her şeyi bellekten siler. 

(lab/2'in altıntaki kodları inceleyin. F12 -> Konsola gidin ve sonuçları da inceleyin.)

---

### Bölüm 3

Az önce sizinle garbage collector'ın nasıl çalıştığını öğrendik. Peki ya iki obje birbirini tutuyorsa ama dış dünyadan kimse onları tutmuyorsa ne olacak :)

1. **Circular Referance (Döngüsel Referans)**: 
- Obje A, Obje B'yi tutuyor. Obje B'de Obje A'yı tutuyor. 
- Çok eski tarayıcılarda garbage collector sadece "Buna kaç kişi bakıyor?" diye sayıyordu. İkisi birbirine baktığı için sayı asla 0 olmazdı ve bu objeler sonsuza kadar bellekte kalırdı. (Buna memory leak diyoruz, daha sonra geleceğiz)
- Günümüzdeki motorlar Mark-and-sweep mantığını kullandığı için artık bu bir sorun değil. 

**Mantığı çok basit**: İki arkadaş el ele tutuşup uzay boşluğunda süzülüyor olsun. Birbirlerini tutuyorlar (referans var) ama gemiye (Root/Kök) bağlı değiller. Modern GC, ikisini de uzay çöpü olarak görür ve temizler.

2. **Memory Leak (Bellek Sızıntısı) Nedir?**: 
Bellek sızıntısı, artık ihtiyaç duymadığın bir verinin, yanlışlıkla veya unutkanlıkla hala "İhtiyaç Var" gibi işaretli kalmasıdır. GC, "Bunu silersem program bozulabilir" korkusuyla o veriye dokunamaz.

Bu durum zamanla RAM'i şişirir, tarayıcıyı yavaşlatır ve en sonunda sayfayı çökertir ("Aw, Snap!" hatası buradan geliyor işte).

(lab/3'in altıntaki kodları inceleyin. F12 -> Konsola gidin ve sonuçları da inceleyin.)
