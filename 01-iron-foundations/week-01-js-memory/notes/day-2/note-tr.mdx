### Closures (Kapsamlar) ve Sinsi Sızıntılar

Javascriptte Closure dediğimiz bir olay varmış. Closure, bir fonksiyonun kendi kapsamının dışında tanımlanmış değişkenlere erişebilmesi durumu. Bu, fonksiyonların iç içe geçmesine ve birbirlerine erişmesine olanak tanır.

Bu normalde harika bir özellik. React gibi kütüphanelerin temelini oluşturuyor. Ancak, yanlış kullanıldığında veya bilinçsizce kullanıldığında, bu durum bellek sızıntılarına neden olabilir.

**Peki bu sızıntı nasıl oluyor?**
Garbage Collector'ın kuralını hatırlayalım önce: "Bir şeye referans varsa, o şey silinmez." Closure'lar, fonksiyonların dışındaki değişkenlere referans tutabilirler. Eğer bu referanslar gereksiz yere tutulursa, GC o değişkenleri temizleyemez ve bellek sızıntısı oluşur.

Daha kötüsüne gelelim. V8 motoru Chrome'un JS motoru yani aynı kapsamdaki değişkenleri birbiriyle paylaşır. Yani bir fonksiyonun içinde tanımlanan bir değişken, o fonksiyonun içinde tanımlanan diğer fonksiyonlar tarafından da erişilebilir olabilir. Eğer bu değişkenler gereksiz yere tutulursa, tüm kapsamdaki değişkenler silinemez ve bellek sızıntısı oluşur.